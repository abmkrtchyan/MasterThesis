Ես գրում եմ մագիստրոսական թեզ, իմ թեման է «Ծրագրային կոդի հատկությունների հարցումների համակարգ հիմնված ղեկավարման
կախվածությունների գրաֆի վրա»։ Գործիքն արդեն պատրաստ է, հիմա աշխատում եմ տեքստի վրա։
Խնդիր է դրվել Նախագծել և իրականացնել ծրագրային կոդի հատկությունների հարցումների համակարգ, որը կվերլուծի և կտրամադրի տեղեկատվություն դասերի, ֆունկցիաների, հրահանգների, փոփոխականների և դրանց կապերի մասին:
Ներկայացնում եմ կազմված բովանդակությունը՝
Ներածություն,
1. Արդիականություն,
2. Խնդրի դրվածքը,
3. Գոյություն ունեցող գործիքներ,
4. Ծրագրային կոդի հատկությունների հարցումների համակարգի նախագծում,
    4.1․ Տվյալների հավաքագրում,
        4.1.1․ Տվյալների բազայի նախագծում
        4.1.2. Բաց կոդով հասանելի նախագծերի հավաքագրում,
    4.2. Հարցումների համակարգ
        4.2.1․ Հարցումների խմբեր
            Դասերի համար հարցումներ
            Ֆունկցիաների համար հարցումներ
            Հրահանգների համար հարցումներ
            Օգտագործողի կողմից կառավարվող տվյալների վերլուծության հարցումներ (Based on taint analysis)
5. Ծրագրային կոդի հատկությունների հարցումների համակարգի իրականացում
    5.1. Հարցումների ավտոմատ գեներացման համակարգ
    5.2. Բաղադրյալ գրաֆ (Procedure graph)
        5.2.1. Տվյալների հոսքի վերլուծություն
        5.2.2. Ակտիվ փոփոխականների վերլուծություն
6. Դինամիկ հիշողության արտահոսքի սխալների հայտնաբերում (memory leak detection)
    6.1. Թեստավորում
    6.2. Արդյունքներ
7. Հետագա աշխատանք
Եզրակացություն

Ծրագրային կոդի հատկությունների հարցումների համակարգի նախագծումը բաղկացած է երկու հիմնական փուլերից`
        1) տվյալների հավաքագրում
        2) հարցումների համակարգ
Առաջին փուլը տվյալների հավաքագրման փուլն է, որի նպատակն է ստեղծել տվյալների բազա, որը կպահի աղբյուր կոդի
վերաբերյալ անհրաժեշտ տեղեկությունները:
Բազմաթիվ բաց կոդով նախագծերից իրականացվում է տվյալների հավաքագրում.
աղբյուր կոդից ստանալով անհրաժեշտ տեղեկություններ պահպանում ենք դրանք տվյալների բազայում:
Երկրորդ փուլը բուն hարցումների համակարգի նախագծումն է: Այս փուլում մշակվում է հարցումների համակարգ, որի միջոցով
օգտագործողները կատարելով հարցումներ կարող են վերլուծել իրենց ծրագրերի հատկությունները:

Ծրագրային կոդի հատկությունների հարցումների համակարգի համար էական դեր ունի տվյալների հավաքագրման փուլը: Այս փուլում  կարևոր է տվյալներ հավաքագրող համակարգի
օգտագործումը: Տվյալներ հավաքագրող համակարգի նպատակն է վերլուծել ծրագրային կոդը և հավաքագրել անհրաժեշտ
տեղեկություններ՝ ներառյալ ծրագրի կառուցվածքի, ղեկավարման հոսքի և ներքին փոխկապակցվածությունների վերաբերյալ։
Տվյալներ հավաքագրող համակարգը մուտքում ստանում է աղբյուր կոդի ֆայլերը և իրականացնում վերլուծություններ՝
ընդգրկելով հետևյալ տեղեկությունների հավաքագրումը.
    1) Դասերի մասին տեղեկություններ՝ ներառյալ յուրաքանչյուր դասի անունը, դասի դաշտերը,
    աղբյուր կոդի տողերի համարները, ժառանգականության կապերը, ֆունկցիաները և այլն,
    2) Ֆունկցիաների մասին տեղեկություններ՝ ներառյալ յուրաքանչյուր ֆունկցիայի անունը, վերասահմանված ֆունկցիա լինելը,
    աղբյուր կոդի տողերի համարները, հայտարարող դասի անունը, կանչվող ֆունկցիաները, արգումենտները, լոկալ փոփոխականները,
    օգտագործվող և սահմանվող դաշտերը, տեսանելիությունը և այլն:
    3) Հրահանգների մասին տեղեկություններ՝ ներառյալ յուրաքանչյուր հրահանգների տիպը, աղբյուր կոդի տողերը,
    կանչվող ֆունկցիաները, օպերանդները, օգտագործվող և սահմանվող փոփոխականները և այլն:
Այս տվյալները պահվում են կառուցված տվյալների բազայում՝ հետագա վերլուծությունների և հարցումների համար
օգտագործելու նպատակով: Դրանք հիմք են հանդիսանում ծրագրային կոդի հատկությունների հարցումների համակարգի համար:

Հարցումները արդյունավետ կատարելու նպատակով նախագծվել է տվյալների բազա՝ հաշվի առնելով ռելացիոն ու ոչ ռելացիոն
բազաների հատկությունները։ Տվյալների բազան ներառում է աղբյուր կոդի հիմնական տարրերի՝ դասերի, դասերի անդամ դաշտերի
և հրահանգների մասին տեղեկություններ:

Հարցումների համակարգը հանդիսանում է ծրագրային կոդի հատկությունների վերլուծության կարևոր բաղկացուցիչ մասը: Այն թույլ է
տալիս օգտագործողներին ստանալ տեղեկատվություններ իրենց ծրագրերի կառուցվածքի, ղեկավարման ու տվյալների հոսքի, և
ներքին կապերի վերաբերյալ:
Նախագծման առումով, հարցումների համակարգը պետք է լինի ճկուն, ընդլայնելի և հեշտ օգտագործվող:
Այն պետք է տրամադրի մի շարք հարցումների տարբեր խմբեր՝ ծրագրի տարբեր հատկանիշների վերլուծության համար:
Հարցումների համակարգի առավելությունները ներառում են.
    1) Ծրագրի կառուցվածքի և հատկանիշների վերաբերյալ տեղեկատվության արագ և ճշգրիտ ստացում
    2) Ավտոմատացված վերլուծությունների իրականացում, որոնք կնպաստեն ծրագրի պահպանման և զարգացման գործընթացներին
    3) Ծրագրային կոդի որակի բարելավում՝ հնարավոր խնդիրների և խոցելիությունների հայտնաբերման միջոցով
    4) Ծրագրի փոփոխությունների և զարգացման ընթացքի արդյունավետ հետևում
Այս համակարգը հիմնական դեր է խաղում ծրագրային ապահովման ինժեներական գործընթացներում՝ նպաստելով ծրագրի կայունության,
արդյունավետության և անվտանգության բարելավմանը: